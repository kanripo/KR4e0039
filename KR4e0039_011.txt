# -*- mode: mandoku-view; -*-
#+TITLE: 大全集
#+DATE: 2015-08-25 00:17:06.324419
#+PROPERTY: ID KR4e0039
#+PROPERTY: BASEEDITION WYG    
#+PROPERTY: JUAN 卷十一
<pb:KR4e0039_WYG_011-1a>¶
欽定四庫全書¶
　大全集巻十一¶
　　　　　　　　　　　　　明　髙啟　撰¶
　　長短句體¶
　　　青丘子歌¶
　　　江上有青丘予徙家其南因自號青丘子閒居¶
　　　無事終日苦吟間作青丘子歌言其意以解詩¶
　　　滛之嘲¶
<pb:KR4e0039_WYG_011-1b>¶
青丘子臞而清本是五雲閣下之仙卿何年降謫在世¶
間向人不道姓與名躡屩厭逺遊荷鋤懶躬耕有劒任¶
繡澀有書任縱横不肯折腰為五斗米不肯掉舌下七¶
十城但好覔詩句自吟自酬賡田間曳杖復帯索傍人¶
不識笑且輕謂是魯迂儒楚狂生青丘子聞之不介意¶
吟聲出吻不絶咿咿鳴朝吟忘其饑暮吟散不平當其¶
苦吟時兀兀如被酲頭髮不暇櫛家事不及營兒啼不¶
知憐客至不果迎不憂回也空不慕猗氏盈不慙被寛¶
<pb:KR4e0039_WYG_011-2a>¶
褐不羡埀華纓不問龍虎苦戰鬬不管烏兔忙奔傾向¶
水際獨坐林中獨行斲元氣搜元精造化萬物難隱情¶
冥茫八極逰心兵坐令無象作有聲㣲如破懸蝨壯若¶
屠長鯨清同吸沆瀣險比排崢嶸靄靄晴雲披軋軋凍¶
草萌髙攀天根探月窟犀照牛渚萬怪呈妙意俄同鬼¶
神㑹佳景毎與江山爭星虹助光氣煙露滋華英聴音¶
諧韶樂咀味得太羮世間無物為我娛自出金石相轟¶
鏗江邉茅屋風雨晴閉門睡足詩初成叩壺自髙歌不¶
<pb:KR4e0039_WYG_011-2b>¶
顧俗耳驚欲呼君山老父攜諸仙所弄之長笛和我此¶
歌吹月明但愁歘忽波浪起鳥獸駭叫山揺崩天帝聞¶
之怒下遣白鶴迎不容在世作狡獪復結飛珮還瑶京¶
　　　登陽山絶頂¶
我登此山巔不知此山髙但覺羣山總在下坐撫其頂¶
同兒曹又見太湖動我前洶湧三十萬頃煙波濤長風¶
吹人度層嶂不用仙翁赤城杖峰迴秋礙海鶻飛日出¶
夜聴天雞唱中有一泉長不枯乃是蜿蜒神物之所都¶
<pb:KR4e0039_WYG_011-3a>¶
老藤隂森洞府黒樹上不敢留棲烏常年禱雨車來此¶
投金符靈旗風轉白日晦馬鬛一滴霑三吳巖巒蒼蒼¶
境多異樵子尋常不曽至探幽歴險未得歸忽聴鐘來¶
澗西寺此時望青冥脱略塵世情白雲冉冉足下起如¶
欲載我昇天行古來名賢總何有只有此山長不朽欲¶
呼明月海上來照把長生一瓢酒浮丘醉枕肱洪崖笑¶
開口秋風吹落浩歌聲地上行人盡回首¶
　　　張節婦詞¶
<pb:KR4e0039_WYG_011-3b>¶
　　　靈壽張明府嫡母早寡守志¶
誰言妾有夫中路棄妾身先殂誰言妾無子側室生兒¶
與夫似兒讀書妾辟纑空房夜夜聞啼烏兒能成名妾¶
不嫁良人瞑目黄泉下¶
　　　與客飲西園花下¶
一壺酒正滿一樹花仍新傾壺對花樹日暮西園春不¶
愛枝上花愛此花下人相逢莫學花無賴明日分飛隨¶
路塵¶
<pb:KR4e0039_WYG_011-4a>¶
　　　吳中逢王才隨朝京使赴燕南歸¶
江南草長蝴蝶飛白馬新自燕山歸燕山歸不堪説易¶
水寒風薊門雪朝邸空隨使者車禁閽不受書生謁一¶
杯勸君歌莫哀歸時應過黄金臺不見荒基秋來土花¶
紫伯圖已歇昭王死千載無人延國士¶
　　　白雲泉¶
白雲不為雨散在清泉流泉氣復成雲山中同一秋巖¶
前石竇幽寒處雲自長浮泉自注潛龍未起出深泓渴¶
<pb:KR4e0039_WYG_011-4b>¶
鳥時來下髙樹雲應無心飛上天泉亦不肯隨奔川老¶
僧愛此不復下山去卧雲飲泉終嵗年¶
　　　戎王追彘圖¶
前騎脱兔奔後騎驚鴻急火燒秋草獵場空一彘窮追¶
勢難及大小當戸左右賢單于勇鋭閼支妍雕戈白羽¶
謾争發衆中得雋知誰先君不見天䇿將真天子馳一¶
馬殪四豕¶
　　　茅山陳道士卧雲所¶
<pb:KR4e0039_WYG_011-5a>¶
不逐雲渡海寧隨雲出山但邀雲共宿日夕三峰間絪¶
緼枕席潤晻靄房櫳閒聴松閣前風滿耳吹盡白雲應¶
睡起¶
　　　贈醉樵¶
川釣已遭獵野耕終改圖不如山中樵醉卧誰得呼采¶
山不采松松花可為酒酒熟誰共斟木客為我友木客¶
已去空石牀舉杯向月邀吳剛借汝快斧斫大桂要令¶
四海増清光林風吹髮寒擁耳獨枕空尊碧巖裏此時¶
<pb:KR4e0039_WYG_011-5b>¶
忘却負薪歸猛虎一聲驚不起世間萬事如浮煙看棊¶
何必逢神仙青松化石鶴未返酒醒又是三千年¶
　　　雷雨䕶嬰圖¶
兒衣寒母衣濕風雨蒼黄歸意急雷忽鳴兒忽驚抱兒¶
與兒同死生樹聲吹迴水聲注田家尚遥無避處看圖¶
誰念亂離人白日青天棄兒去¶
　　　南園¶
君不見平樂館古城何處寒雲滿君不見奉誠園荒臺¶
<pb:KR4e0039_WYG_011-6a>¶
無蹤秋草繁白日沈山水歸海寒暑頻催陵谷改皇天¶
大運有推移富貴於人豈長在請看當年廣陵王雙旌¶
六纛何輝光幸逢中國久多故一家割據誇雄強園中¶
歡㳺恐遲暮美人能歌客能賦車馬春風日日來楊花¶
吹滿城南路疊石為山引泉為池辟疆舊園何足竒經¶
營三十年欲令子孫永保之不知回首今㡬時繁華掃¶
地無復遺門掩愁鴟嘯風雨種菜老翁來作主空餘怪¶
石卧池邊欲問興亡不能語春已去人不來一樹兩樹¶
<pb:KR4e0039_WYG_011-6b>¶
桃花開射堂踘圃俱青苔何須雍門琴但令對此便可¶
哀人生不飲胡為哉人生不飲何為哉¶
　　　滄浪亭¶
滄浪平無風波之驚滄浪廣有風月之賞吳興長史舊¶
遷謫買得此水自號滄浪客乗釣在北渚榜船臨西洲¶
白鷗不來往遣興誰同逰發清歌弄清景醉入荷花夢¶
魂冷天念儒臣去國寃故與無塵水雲境斯人去已逺¶
我來空復情滄浪水雖在不似昔年清躊躇燭過亭前¶
<pb:KR4e0039_WYG_011-7a>¶
路疎葦寒煙沙鳥鳴¶
　　　石射堋¶
石射堋張石城石鼔響或發石騎勢欲行彷彿古戰場¶
上有愁雲生餓鴟嘯寒風砉若箭鏃鳴何人作此留山¶
中鳥獸欲過膽盡驚疑是神禹治水時來教鬼神降妖¶
精至今風雨夕猶聴人馬聲嘗聞父老言鼔鳴則有兵¶
方今瘡痍民脱命見太平我願碎其鼔隳其堋人安四¶
海清自此萬年無戰爭¶
<pb:KR4e0039_WYG_011-7b>¶
　　　走狗塘¶
春堤長春草淺此地吳王曽走犬獵場四面圍畫旗紅¶
炬照輦還宫遲割鮮夕宴誰共食臺上妃子非樊姬春¶
苑年來草仍緑韓盧已去多麋鹿君不見漢皇縱狗殊¶
有功逐兔直到烏江東¶
　　　清冷閣¶
臨清池敞華閣明月入綺疏㣲風颭羅幙白波連逺洲¶
竹冷芙蓉愁客聴秋聲起魚驚星影流冰絃彈罷鵾雞¶
<pb:KR4e0039_WYG_011-8a>¶
曲天河墮水凉宵促試問西園閣上遊何如南浦舟中¶
宿¶
　　　烏夜邨¶
荒邨烏夜棲忽繞月明啼生得東家女身為萬乘妻至¶
今種髙樹不遣烏飛去居人凡㡬家愛聽啼啞啞啼啞¶
啞勿驚怪婦開門向烏拜¶
　　　醉贈宋卿¶
勸君歸來休莫作澹蕩逰黄雲已蔽燕國晚白露正滿¶
<pb:KR4e0039_WYG_011-8b>¶
梁園秋千石酒萬户侯請君論此誰當優吳門日出花¶
滿樓小婦喚客不解羞君留緑綺琴我脱紫綺裘今朝¶
春好能飲否東風吹散江南愁¶
　　　潘隱君月樓歌¶
樓髙髙月皓皓容月多得月早朝看西墮江夕見東生¶
島我歌烏飛向穹昊樓中之人須醉倒人長閒月長好¶
月中藥成人不老¶
　　　約諸君看范園杏花不果後偶獨逰而杏已盡¶
<pb:KR4e0039_WYG_011-9a>¶
　　　落惟桃數樹盛開感而有賦因寄諸君¶
乆欲與君往那期成獨來參差二月暮過却杏花開杏¶
花雖好今無在只有桃花笑相待杏白桃紅何淺深春¶
還不負看花心看花心君更劇胡為不來空歎息世間¶
萬事盡如花著意相尋應不得¶
　　　番人移帳圖¶
懸爾弧韜我弓拔帳何徙榆林東顧語勿驅日暮中野¶
兒未十嵗不能騎馬¶
<pb:KR4e0039_WYG_011-9b>¶
　　　夜聞謝太史誦李杜詩¶
前歌蜀道難後歌偪仄行商聲激烈出破屋林鳥夜起¶
鄰人驚我愁寂寞正欲眠聽此起坐心茫然髙歌隔舍¶
與相和雙淚逬落青燈前李供奉杜拾遺當時流落俱¶
堪悲嚴公欲殺力士怒白首江海長憂饑二子髙才且¶
如此君今與我將何為¶
　　　贈金華隱者¶
我聞名山洞府三十六一一靈蹤紀真籙金華秀出向¶
<pb:KR4e0039_WYG_011-10a>¶
東南逺勝陽明與句曲樓臺縹緲開煙霞天帝賜與神¶
仙家靈源有路不可入但見幾片流出雲中花子房之¶
師赤松子三千年前亦居此飛行恍惚誰解尋漫説至¶
今猶不死松花酒熟何處逰瑶草自緑春巖幽羣羊卧¶
地散如石老鹿耕田馴似牛聞有隠君子乃是學仙者¶
自從入山中不曽到山下世人莫知其姓名以山呼之¶
不敢輕樵夫忽見苦未識只疑便是黄初平嗟我胡為¶
在塵網逺望髙峰若天壤茯苓夜煮儻許餐鐵杖來敲¶
<pb:KR4e0039_WYG_011-10b>¶
石門響¶
　　　春初來¶
春初來栁條欲舒花未開曉日忩前鳥聲喜似報春來¶
喚人起東風吹暖入煙痕緑遍江南幾千里去年春去¶
憶愁人倐忽今年又見春但欲逢春醉杯酒不管相思¶
成白首¶
　　　題黄大癡天池石壁圖¶
黄大癡滑稽玩世人不知疑是阿母傍再謫偷桃兒平¶
<pb:KR4e0039_WYG_011-11a>¶
生好飲復好畫醉後灑墨秋淋漓嘗為弟子李少翁貌¶
得華山絶頂之天池乃知别有縮地術坐移勝景來書¶
帷身騎黄鵠去來逺縞素飄落流塵緇潁川公子欣得¶
之手持示我請賦詩我聞此中可度難玉枕秘記傳自¶
青牛師池生碧蓮花千葉光陸離服食可騰化遊空駕¶
雲螭奈何靈蹟久閉蔵荒竹滿野啼猩狸尋真羽客不¶
肯一相顧却借釋子營茅茨我昔來逰早春時雪殘衆¶
壑銷寒姿磴滑不敢騎馬上青鞵自䇿桃笻枝上有煙¶
<pb:KR4e0039_WYG_011-11b>¶
蘿披拂之翠壁下有沙石蕩漾之清漪晴天倒影落明¶
鏡正似玉女曉沐髙鬟埀飲猿忽下藤裊裊浴鶴乍立¶
風澌澌匡廬有地我未到未省與此誰當竒掃石坐其¶
涯沿洄引流巵醉來自照影俯笑知為誰落梅撲香滿¶
接籬暮出東澗鐘鳴遲歸來城郭中復受塵土欺十年¶
勝賞難再得恍若清夢一斷無由追朝來觀此圖惻愴¶
使我悲當時同逰已少在我今未老形先疲人生擾擾¶
嗟何為不達但為髙人嗤漢南已老司馬樹峴首已仆¶
<pb:KR4e0039_WYG_011-12a>¶
羊公碑惟應學道悟真訣不與陵谷同遷移仙巖洞府¶
孰最好東有地肺西峩嵋髙崖鐵鎖不可攀援以逕上¶
仰望白雲樓觀空峩巍此山易上何乃遺便與猿鶴秋¶
相期欲借太乙舟夜卧浩蕩隨風吹洞簫呼起千古月¶
照我白髮涼絲絲傾玉醪薦瑶芝招君來逰慎勿辭無¶
為漫對圖畫日夕遥相思¶
　　　書夢中¶
夢行塞下沙無水無蒹葭牧羊人歸霜草短平地雁羣¶
<pb:KR4e0039_WYG_011-12b>¶
棲不煖騎馬茫茫入逺煙一行衝起上秋天我夢驚回¶
雁飛去角聲吹斷江城曙¶
　　　媯蜼子歌(為友王常宗作蓋其號也/)¶
媯蜼子乃是軒轅之裔虞鰥之孫混沌旣死一萬年獨¶
抱大樸存竊伏在草野冥心究皇墳蚤逢三光五嶽之¶
氣乍分裂天狼下地䑛血流渾渾鹿走秦中原蛇鬬鄭¶
國門俎豆棄草莽干戈歘崩奔媯蜼子便欲東逰渡弱¶
水沐髮滄海朝陽盆又欲西行泝河漢踰崑崙山横川¶
<pb:KR4e0039_WYG_011-13a>¶
阻兩地俱不可以往兮歸來掩戸卧旦昏蒔黍一區注¶
醪一樽妻給井臼兒收雞豚不詰曲以媚俗不偃蹇而¶
凌尊作為古文詞言髙氣醇温手提數寸管欲發義理¶
根上探孔孟心下弔屈賈魂其質耀金石其芳吐蘭蓀¶
叩虚答有響斲險成無痕陸珍雜水怪變狀弗可論㡬¶
年兀兀不肯出坐待真主應運九五開乾坤鶴書自天¶
來幽隱初見拔使者逺造廬雞鳴起膏轄興纂金匱編¶
尚書為給劄奸魂泣幽塚下恐遭誅殺書成一代進紫¶
<pb:KR4e0039_WYG_011-13b>¶
宸鸞旗羽衛夾陛陳閤門導謁稱小臣麻衣不脱拜聖¶
人捧圅近前殿龍顔喜回春勅賚内帑之金與綺段其¶
文織作銀麒麟䝉恩乞還家以奉白髮親戴古弁埀長¶
紳自號山澤之臞民媯蜼子幸際明良時無為寂黙坐¶
老東海湄青丘有客鈍且癡與汝欲結同襟期左鼓清¶
瑟右吹鳴箎作歌共祝天子夀五風十雨萬國赤子同¶
熙熙¶
　　　贈劉生歌(生善鍜為李錬師製三隅鐵剉藥刀/求歌贈之)¶
<pb:KR4e0039_WYG_011-14a>¶
君不見歐冶子金鑄魚腸照吳市君不見徐夫人藥淬¶
匕首驚圅秦竒鋒當年非不利氣奪秋雲愁白帝伯圖¶
恃此竟無成良冶徒為殺人器何如劉生獨煉昆吾鋼¶
大爐夜鍛騰虹光神鍼妙刃兩如水提出二豎皆奔蔵¶
利器之功有如此特為醫仙起人死囊中長得伴刀圭¶
海上何須剸犀兕我看十年太白西方明銅山尋鑿兵¶
縱横幸逢聖人生干戈戢四海清願生但制此器勿制¶
兵民無疫癘樂太平¶
<pb:KR4e0039_WYG_011-14b>¶
　　　登金陵雨花臺望大江¶
大江來從萬山中山勢盡與江流東鍾山如龍獨西上¶
欲破巨浪乗長風江山相雄不相讓形勝争誇天下壯¶
秦皇空此瘞黄金佳氣蔥蔥至今王我懷鬱塞何由開¶
酒酣走上城南臺坐覺蒼茫萬古意逺自荒煙落日之¶
中來石頭城下濤聲怒武騎千羣誰敢渡黄旗入洛竟¶
何祥鐵鎖横江未為固前三國後六朝草生宫闕何蕭¶
蕭英雄來時務割據幾度戰血流寒潮我生幸逢聖人¶
<pb:KR4e0039_WYG_011-15a>¶
起南國禍亂初平事休息從今四海永為家不用長江¶
限南北¶
　　　春日客園無花偶感¶
荒園多青草而無一樹花東風吹春來只向何人家南¶
池舊日花滿煙美人夜彈蜀國絃亂枝迷眼歸不得醉¶
帯月露花隂眠無花雖足歎無酒更可悲如今但得一¶
壺滿何用紛紛紅紫為¶
　　　白下送錢判官岳¶
<pb:KR4e0039_WYG_011-15b>¶
白門有埀楊復有春酒香此地逢君誰乃是錢少陽相¶
逢旣沽白門酒相送還攀白門栁不向公車更上書却¶
趨官署初埀綬日落淮水頭送君去悠悠梁王苑裏花¶
飛盡明日相思過汴州¶
　　　贈錢文則琴呈良夫¶
古樂久不聞古器亦殘缺惟有朱絃琴韻與筝瑟逈殊¶
别此夜聴君彈四座寂不喧古人有遺恨似向絃中言¶
初調乍冲融再弄忽悽惋秋猿春鳥相間啼夢遶瀟湘¶
<pb:KR4e0039_WYG_011-16a>¶
碧雲遠怒濤勢出峽鬬石轟奔雷漫流入滄海悠然去¶
無回銅瓶一墮井汲引不可上離車軋軋曉出闗欲行¶
未行苦惆悵夜深庭樹風雨驚恍疑鬼神入蒲城須臾¶
響静月照席玉壺凍破冰崢嶸我心正如水萬籟不到¶
耳無端聽此聲雙淚逬落百感生起請且莫彈胡笳文¶
姬思家意咨嗟請莫彈履霜孝子在野愁徬徨願君拂¶
拭登髙堂先彈南風後文王美哉大雅聲洋洋使我坐¶
聴憂俱忘¶
<pb:KR4e0039_WYG_011-16b>¶
　　　雪齋為述上人賦¶
君不見韓刺史疲馬度闗愁欲死君不見党將軍美人¶
擁帳飲正醺憔悴豪華兩何有世人徒勞競奔走雪深¶
三尺坐寒龕誰似西齋衲衣叟開門一笑定起遲虛空¶
大地皆春熙松梢一片忽墮響夜静山空人不知此地¶
應憐無熱惱尋梅莫若尋詩好便穿蠟屐踏瓊瑶曉徑從¶
埋不須掃¶
　　　燕覆巢¶
<pb:KR4e0039_WYG_011-17a>¶
雙燕生五雛怡怡向髙屋雛饑母出風雨來新作深巢¶
竟傾覆主人念雛不解飛移之别壘待母歸雛雖得壘¶
燕勿喜相逢主人亦偶爾明年作巢當更好須信安居¶
最難保¶
　　　五禽言和張水部¶
泥滑滑啼空山行人愁道路難髙天浮雲自多雨人不¶
知還空怨汝¶
提壺盧趣沽酒杏花邨中媪家有君如不飲過却春此¶
<pb:KR4e0039_WYG_011-17b>¶
鳥枝頭應笑人¶
郭公郭公天寒水空朝飛暮棲蒹葦中蒹葦中啼不息¶
千載魂應怨亡國¶
婆餅焦婆去餉孫田隴遥隴頭小麥穂已揺但願好收¶
食自饒爾莫憂婆餅焦¶
脱却破袴脱却破袴谿深無船須涉渡亦思脱舊復換¶
新春機已空愁殺人¶
　　　約王孝亷看梅¶
<pb:KR4e0039_WYG_011-18a>¶
君莫憶東閣吟我莫憶西湖見兩地年來信不通塵埃¶
正滿春風面不知山中三日雪掩扃修竹斜倚愁娉婷¶
讀書屋空滿梁月夢㫁冷落留餘馨相尋定有迎船鶴¶
煙霧籠寒縞衣薄一樽好共煖花魂明日關山笛中落¶
　　　題滕用衡所蔵山水圖¶
滕君興在煙霞間逺逰十年今始還畫圖示我有層嶂¶
竟似何處之名山君言我初適東越酒船横渡鏡湖月¶
醉詠謫仙天姥吟海光欲曙清猿歇瑶草春已生便入¶
<pb:KR4e0039_WYG_011-18b>¶
金華行道逢牧羊兒疑是黄初平從此西逰楚江水大¶
帆如雲掛空裏柁樓釃酒喚長風一日看山一千里不¶
聞東林鐘但見香爐峰波迷洞庭濶樹隔瀟湘重白沙¶
翠壁經過好就中幾度曽幽討麻姑壇上掃落花堯女¶
祠前薦芳藻晚客湖南逢雁回登臨長上楚王臺天從¶
朱鳥峰頭轉江自黄牛峽外來蒐竒厯險今應倦黙坐¶
舊逰空數遍時向明忩看此圖好山一一皆重見我聞¶
君言自歎嗟身如處女愁離家閉門讀書無半車髀肉¶
<pb:KR4e0039_WYG_011-19a>¶
漸生空鬢華牀前塵土蔽雙屐何不踏之踐苔石幸逢¶
盛世道路平五嶽尋真皆可適便當住抱緑綺彈松風¶
行盡萬壑千巖中仙書探得金匱空歸來誇君重相逢¶
握手一笑吳門東¶
　　　余未有嗣海雪道人以張仙畫像見贈盖蘓老¶
　　　泉嘗禱而得二子者予感其意因賦詩以謝¶
我年已及壯吉夢未兆熊雖有三女兒豈足慰乃公毎¶
聞鄰家子夜雨誦經史起坐秋燈前顧影長嗟不能止¶
<pb:KR4e0039_WYG_011-19b>¶
道人念我書無傳畫圖巻贈成都仙云昔蘓夫子建之¶
玉局禱甚䖍乃生五色兩鳯鵷和鳴上下遂與夫子相¶
聨翩勸我勤禮之當有明珠出深淵我感道人意捧觴¶
拜其前君不見東家翁力耕積多田平生辛苦立門户¶
兩兒棄擲如浮煙惡兒亦何須願得一子賢上以承吾¶
宗下以與吾𤣥仙乎有驗看明年請君更賦懸弧篇¶
　¶
　大全集巻十一¶
