# -*- mode: mandoku-view; -*-
#+TITLE: 大全集
#+DATE: 2015-08-25 00:17:06.203035
#+PROPERTY: ID KR4e0039
#+PROPERTY: BASEEDITION WYG    
#+PROPERTY: JUAN 卷五
<pb:KR4e0039_WYG_005-1a>¶
欽定四庫全書¶
　大全集卷五¶
　　　　　　　　　　　　　明　高啓　撰¶
　　五言古詩¶
　　　吳王郊臺¶
周綱昔隳頓禮樂由諸侯吳子乏代德居然祀圜丘燔¶
燎升紫壇青紘暎𤣥裘靈明豈來歆幣玉空旅羞國南¶
見遺壝蕭條委山陬雲和罷九奏草樹鳴颼飂從來跋¶
<pb:KR4e0039_WYG_005-1b>¶
扈徒幾人效其尤魯郊失禮始聖筆書春秋¶
　　　長洲苑¶
中國久無伯闔閭思騁功講蒐開别苑訓武出離宫宰¶
嚭應驂乘巫臣實御戎鼗鳴深谷應罝掩廣場空逺曳¶
捎雲斾髙彎射月弓三驅儀已畢七伐步還同甲騎從¶
輿後蛾眉侍幄中煮胎須紫豹胹掌得𤣥熊樂事方難¶
極英圖忽易窮城迷歌黍客地屬采蕘童輦道崩秋雨¶
旗門失晚風犬亡㕙肆狡人去雉争雄草樹迎蕭索湖¶
<pb:KR4e0039_WYG_005-2a>¶
山罷鬱葱猶疑見獵火寒燒夜深紅¶
　　　甪里邨¶
髙皇本壯士提劍定四方晚為兒女情悲歌起彷徨愛¶
子欲建儲寵姬方侍側顧驚四老人謂已成羽翼大臣¶
豈不諫孰能斡天機彼翁何為者足見人心歸始潛避¶
秦君終出安漢嗣世羅焉能羈舒巻聊自肆我來甪里¶
邨如入商顔山紫芝日已老黄鵠何時還斯人神仙徒¶
千載形不滅猶想蒼巖中白頭卧松雪¶
<pb:KR4e0039_WYG_005-2b>¶
　　　死亭灣¶
貧賤衆所棄豈惟愚婦人珪組何重輕能令變交親翁¶
子昔未達妻去恥負薪五十非晚貴不能待終晨一旦¶
謁帝閽還家繡衣新邸吏驚赤綬邦人候朱輪無顔見¶
故夫自殺此水濵誰知孟德耀元在爾東鄰¶
　　　毛公壇¶
欲觀漢壇符東上縹緲峰葛花墜寒露夕飲清心胷月¶
出太湖水鶴鳴空磵松真境久寂寥蒼苔閟靈蹤嘗聞¶
<pb:KR4e0039_WYG_005-3a>¶
緑毛叟變化猶神龍世人豈得見偶許樵夫逢攀險力¶
易疲探𤣥志難從歸出白雲外空聞仙觀鐘¶
　　　稚兒塔¶
黄土但埋骨豈能埋性靈昔聞宿草間曽吐蓮花青身¶
卧長夜臺口誦西方經尋跡殊窅窅聞聲每泠泠寒燈¶
照空塔時有山僧聽應使鄰冡魂沉迷盡皆醒¶
　　　三賢堂¶
吾邦古名藩出守皆時賢有唐三使君風流最能傳韋¶
<pb:KR4e0039_WYG_005-3b>¶
公既前蹈劉白乃後連政成屬時康民瘵各已痊良辰¶
極游㑹消搖若神仙畫㦸衞髙館彩舟漾平川晨移閒¶
齋檜夕賞華池蓮逸韻邁羣流豈將文墨牽至今郡中¶
人猶想布治年時事屢變易遺祠委榛烟湖山少清氣¶
草木空餘妍嗟我生苦遲無由厠賔筵殷勤展夙慕載¶
詠西樓篇¶
　　　干將墓¶
干將善鑄劒劒成終殺身吳伯亦遂亡神物豈不神始¶
<pb:KR4e0039_WYG_005-4a>¶
知服諸侯威武不及仁徒勞冶金鐵精光動星辰莫邪¶
應同埋荒草千古春青蛇塚間出猶欲恐耕人¶
　　　吳桓王墓¶
朝出南郭門髙墳鬱蒼蒼借問𦵏者誰乃是長沙王黄¶
腸豈不錮盜發取所藏金環出世間封樹無暉光緬想¶
衰炎際當塗逞奸強英雄失所據虎視誰敢當王初奮¶
穉孤英風凛飛霜談笑定江東賢豪歘來翔少假須臾¶
年足見伯道昌胡為困仇奴輕獵不自防天意豈佑魏¶
<pb:KR4e0039_WYG_005-4b>¶
遽使斯人亡因觀感徃事喟焉令人傷¶
　　　虎丘次清逺道士詩韻¶
神仙不可羈乗螭躡雲漢豈將避嬴劉荒山事窮竄何¶
年東觀海一至此峰翫悠悠清詩傳窅窅遺跡漫我來¶
繼登臨長嘯幘初岸既秋烟蘿疎欲雨風竹亂夜深空¶
潭黑月吐石壁半龍驚汲僧來鳥喜遊客散閣掩林下¶
夕鐘鳴巖中旦勝賞誰能窮今古付篇翰飛騰子何之¶
汨沒余可歎安得契真期超然豁靈贊¶
<pb:KR4e0039_WYG_005-5a>¶
　　　天平山¶
入山旭光迎出山月明送十里松杉風吹醒塵土夢兹¶
山凡幾到題字遍巖洞陽崖樹冬榮隂谷泉夏凍怪石¶
立誰扶靈草生豈種白雲蓊然來諸峰欲浮動髙鶻有¶
危棲幽禽無俗哢凌蘚知履滑披嵐覺裘重嘗登最上¶
顛逺見湖影空漁樵度谿孤鳥雀歸邨衆還尋老僧居¶
隔竹聽清誦慰我躋攀勞為設茶筍供幾年厯憂歡造¶
物若揶弄迷途逺山林遲暮堪自訟難追謝公遊空發¶
<pb:KR4e0039_WYG_005-5b>¶
阮生慟身今解組紱明時愧無用閒持九節笻尋訪事¶
狂縱石屋秋可眠山猿許分共¶
　　　讀書所為錫山朱隠君子敬賦¶
髙士寡所嗜雅情竹素間北窻夏隂敷散帙欣燕閒汎¶
觀古始來治忽儼未刪重華去已逺鳴鳳何時還微言¶
雖能尋徃躅那可攀當感既拊懷遇得亦解顔詠歌南¶
風前至樂孰與班方爾對聖賢俗子毋扣關¶
　　　丁山人清越軒¶
<pb:KR4e0039_WYG_005-6a>¶
夏雨濯髙緑氤氲冒兹軒㣲凉灑林表沉色泛谿源羨¶
子耽獨賞慙予嬰衆喧披襟一蕭散憶在郭西園¶
　　　西齋池上芙蓉¶
池荷已衰颯孤艷仍獨在滄洲逺夢違風露妍姿改窈¶
窕徒自媚寂寞還誰待此地托根偏非無美人採¶
　　　贈張主簿¶
離離平臯禾纂纂横林棗客行愛樂土秋晚華亭道停¶
燭春紡遲鳴榜潭漁早借問何能然年來縣官好¶
<pb:KR4e0039_WYG_005-6b>¶
　　　客有不樂者¶
客有不樂者黙坐空堂幽明燈照孤影對酒不能酬風¶
雨忽夜至單衣颯驚秋葉隕已摵摵蟲鳴尚悠悠於當¶
屬有念苦願羣聲收讀書仰千古命駕志九州孰云吾¶
多智有已不解謀㝠飛既難攀茍得亦可羞守道固寂¶
寞寂寞諒誰尤¶
　　　送張文學之檇李¶
回川帶緑樹窈窕有鳴禽江郭去非逺傷離空滿襟林¶
<pb:KR4e0039_WYG_005-7a>¶
中古殿靜池上髙齋隂應想彈琴士杏花春雨深¶
　　　贈羣上人¶
湖雨洗秋碧西南見諸峰中有楞伽僧迥閟超世蹤髙¶
風搖飛泉落日帶逺松欲徃已知處烟蘿鳴飯鐘¶
　　　送李别駕赴越¶
常别豈不感此别尤可嗟一别一去逺魂斷秋無涯我¶
何恨别君君猶别其家霜露滿故園不待菊有花越禽¶
啼楓林路盡秋日斜到郡且足樂聞有山水嘉¶
<pb:KR4e0039_WYG_005-7b>¶
　　　龍門¶
龍門何崢嶸此地表竒蹟山分兩崖青天豁一罅白知¶
非禹功鑿想是鬼手劈長為風雨關開闔自朝夕深含¶
未吐雲對峙不崩石日光寒易傾苔色隂更積只疑過¶
此内便與人境隔始窺已幽深漸入尤險窄暗中把危¶
藤蜿蜒欲驚魄僧留看古刻敲火照絶壁晚聞松竹號¶
洶若波浪激不知神魚飛到此誰㸃額我嘗謁真龍天¶
門謬通籍何必更區區求為李膺客¶
<pb:KR4e0039_WYG_005-8a>¶
　　　太湖¶
長谿如白虹分走荆霅派具區納羣流襟帶三郡界太¶
虚混鴻濛元氣流沆瀣初疑溟渤寛稍覺雲夢隘茫茫¶
鴈飛遲颯颯帆度快雨來鼉報鳴風起鷗驚邁神龍作¶
淵都豈復數鱗介珠光照水府不受白日曬朝看礟車雲¶
雲浪動澎湃聲吹地將浮勢擊山欲壞黄頭雖輕生捩¶
柁不敢懈有時湛明鏡峰吐青幾塊烟中樹若莎波上¶
舟如芥漁就沙岸炊客來水祠拜震澤思禹功夫椒記¶
<pb:KR4e0039_WYG_005-8b>¶
吳敗白魚逢夏出黄柑待秋賣我性好遊觀夙負雲水¶
債欲尋鴟夷舸不顧涉險戒人生亦何為世故自拘械¶
萬事風飄花百年露埀䪥何當叩林屋秉炬訪仙怪試¶
探不死方為人起痾瘵¶
　　　天池¶
靈峰可度難昔聞枕中書天池在其巔每出青芙蕖湛¶
如玉女盆雲影含夕虛人靜時飲鹿水寒不生魚我來¶
屬始春石壁烟霞舒灧灧月出後泠泠雪銷餘再汎知¶
<pb:KR4e0039_WYG_005-9a>¶
神清一酌欣慮除何當逐流花遂造仙人居¶
　　　劒池¶
干將欲飛出巖石裂蒼礦中間得深泉探測費修綆一¶
穴海通源雙崖樹交影山中多居僧終歲不飲井殺氣¶
凛猶在棲禽夜頻警月來照潭空雲起嘘壁冷蒼龍已¶
化去遺我清絶境聴轉轆轤聲時來試新茗¶
　　　練瀆¶
吳越水為國行師利舟戰夫差開此河艅艎試親練十¶
<pb:KR4e0039_WYG_005-9b>¶
萬凌潮兒材比佽飛健鼓棹激風濤揚舲逐雷電當時¶
意氣盈謂已無勾踐鷗避去沙洲龍愁閉淵殿恃強非¶
伯圖倏忽市朝變臺上失嬌姿泉間掩慚面至今西山¶
月恨浸秋一片猶有網魚人時時得沉箭¶
　　　明月灣¶
木葉秋乍脱霜鴻夜猶飛扁舟弄明月逺度青山磯明¶
月處處有此處月偏好天濶星漢低波寒芰荷老舟去¶
月始出舟廽月將沉莫照種種髪但照耿耿心把酒酹¶
<pb:KR4e0039_WYG_005-10a>¶
水僊容我宿湖裏醉後失清輝西巖曉猿起¶
　　　越來溪¶
溪上山不改溪邊臺已傾越兵來處路流水尚哀聲昨¶
日荷花生今朝菱葉死亡國不知誰空令怨溪水¶
　　　採蓮涇¶
青房戢多子採得儂心喜今夜水風凉君王宿船裏行¶
處緑雲迷歌聲一道齊回頭調越女何似若耶溪¶
　　　顧辟疆園¶
<pb:KR4e0039_WYG_005-10b>¶
江左風流逺園中池館平賔客久寂寞狐兔自縱横秋¶
草猶故緑春花非昔榮市朝亦屢改髙臺能不傾¶
　　　松江亭¶
泊舟登危亭江風墜輕幘空明入逺眺天水如不隔日¶
落震澤浦潮來松陵驛緜緜洲溆平莽莽葭菼積凭欄¶
不敢唾下有龍窟宅帆歸雲外秋鳥下煙中夕欲炊菰¶
米飯待月出海白喚起弄珠君閒吟第三笛¶
　　　南峰寺¶
<pb:KR4e0039_WYG_005-11a>¶
樵歸衆山昏天峰尚餘景欲投石門宿更度西南嶺逺¶
聞雲間鐘蘿逕入寺永懸燈照靜室一禮支公影鳥鳴¶
澗壑空泉響窻户冷對此問山僧何如沃州境¶
　　　楞伽寺¶
夕陽西下嶂返照東湖水來尋古寺遊楓葉秋幾里叩¶
門山猿驚維馬林鳥起鐘聲出煙去半落漁舟裏楞伽¶
義未曉塵累方自恥欲打塔銘碑從僧乞山紙¶
　　　慧聚寺¶
<pb:KR4e0039_WYG_005-11b>¶
鳴鐘警迷方枯僧兀趺牀石姿生寒稜松子落古香殿¶
鎖山雨氣樓迎海暾光遙望蒼蒼城愁是車馬場¶
　　　寒泉¶
逺落叢峰間平流盤石上月照欲成潭風吹不生浪聲¶
兼寒葉下色映秋苔漲野客照羸顔曽來倚笻杖¶
　　　乗魚橋¶
橋上西遊人橋下東流水遊人如水流朝暮何時已誰¶
知有飛仙赤脚踏神鯉波驚風蕭蕭渡海秋萬里左招¶
<pb:KR4e0039_WYG_005-12a>¶
騎龍君右攜乗鸞子笑餐紫雲英同詠珠宫裏歸來舊¶
城郭千載一日耳下看橋上人還隨鷄鳴起去者已如¶
灰來者猶似螘不解養谷神紛紛自生死¶
　　　支遁菴¶
閒登待月嶺逺扣棲雲關石室閉千載髙僧猶未還殘¶
燈黄葉下古座青苔間不見跏趺影鶴鳴空此山¶
　　　鬭鴨篇¶
春波漾羣鳬戱鬭每堪翫宛轉迴翠吭䙰褷振文翰聲¶
<pb:KR4e0039_WYG_005-12b>¶
兼江雨喧影逐浦雲亂唼喋隊初交紛披勢將散持敵¶
忽同沉呼儔更相喚時陳水檻側或聚湖亭畔長鳴若¶
賈勇逺奮如追竄荷葉觸俱翻菱絲罥齊斷魚駭沒中¶
流鷗驚起前岸心踰隴雉驕氣壓場雞悍海客朝自驅¶
溪娃晚猶看稍欲礙行舟渾忘避流彈苦爭應為食幸¶
勝非因算㣲鳥昧全軀臨川獨成歎¶
　　　言公井¶
寥寥武城宰遺井虞山隂千載汲未竭九仞功應深蓺¶
<pb:KR4e0039_WYG_005-13a>¶
囿自可灌道源誰復尋絃歌聴已歇瓶綆看還沉無為¶
渫弗食惻惻起歎音一瓢樂未改庶幾回也心¶
　　　弔幽獨君¶
君本何代人姓名復為誰何年棄人間長眠此山陲荆¶
榛鬱䝉蘢孤墳上無碑游魂久未化哽咽還能詩人殁¶
乃歸滅憂樂豈復知君何獨煩寃猶有親愛思一死衆¶
所同已矣焉足悲陳辭為相弔此理君當推¶
　　　靈巖寺響屧廊¶
<pb:KR4e0039_WYG_005-13b>¶
君王厭絲竹鳴屧時清耳獨歩六宫春香塵不能起那¶
知未旋踵麋鹿遊遺址響沉明月中跡泯荒苔裏此夕¶
意誰過空廊有僧履¶
　　　陪臨川公遊天池三十韻¶
羣山瞰笠澤勝覽兼曠奥曩遊務窮蒐甲乙誌曽到兹¶
峰最靈竒獨失有遺懊我公仙署居休沐偶得告林壑¶
軫逺情招攜誓同造出郭縱鞍輿入谷屏牙纛時當寒¶
冬晨嵐霧恣披冒幽幽霜泉㣲巻巻風葉燥尋溪見人¶
<pb:KR4e0039_WYG_005-14a>¶
煙問嶺知佛號意行恐迷誤逺托樵子導居僧作蠻音¶
揖杖喜迎勞客來豈先知定有山鬼報始至已愜心塵¶
念為除埽壁穹冠𤣥雲池古貯清潦長松挂其顛美竹¶
䕃其隩浮暉蕩空明萬影鏡中倒嶙峋江頭石突起類¶
爭暴緬懷融結初天巧亦多耗探深識後返升險戒前¶
躁逺梅苦相邀飛雪糝衣帽谷猨晚應饑澗鳥寒不噪¶
欲歸更留憩禪榻近茶竈詩歌叢桂篇琴奏猗蘭操我¶
起前壽公樂哉此髙蹈及春幸重來芹藻應可芼何湏¶
<pb:KR4e0039_WYG_005-14b>¶
效羊公登峴發嗟悼世事舟陸行有力孰羿奡富貴不¶
可求盍亦從所好斯理茍未宜山水解相傲㣲言儻或¶
然勿為俗士道¶
　　　夜飲余左司宅得細字¶
春㑹非有期春愁本無際焉知君子堂此夕相與詣燈¶
銷月窺欄角警霜委砌舞影憐鶴長吟聲笑蠅細鄰雞¶
易催旦共歡休復寐喪亂得兹歡疇云匪良計¶
　　　劉凝之騎牛圖¶
<pb:KR4e0039_WYG_005-15a>¶
夫子初亦仕絃歌潁之湄園廬忽在念解綬言歸期方¶
春養孤犢既耕亦以騎春風草茫茫出遊徧山陂田家¶
有美酒輙醉不復疑當昔天聖間實號休明時豈無理¶
人術終懼塵鞅縻嗟今屬喪亂懷䇿競欲施清芬逺莫¶
挹載誦廬山詩¶
　　　贈兒醫吳氏昆季¶
洗菊夜潭月斸苓秋塢雲偶因念殤者來此市人羣問¶
術或禽戲觀書皆鳥文誰知仙籍裏元有兩吳君¶
<pb:KR4e0039_WYG_005-15b>¶
　　　京口張氏世夀堂¶
天與下民夀各有百歳期行年不能滿人自傷折之雞¶
鳴晨闗開衆車起交馳茫茫欲海中神化那能知醲鮮¶
薦廣席妖妍貯深帷白日未及終紅英忽先萎春風北¶
邙原青草塜纍纍借問其下人得老還與誰翁家鶴谿¶
陽先朝業書詩一門四葉來俱聞享期頤世夀何獨能¶
世徳尤不虧翁今眉生毫益以道自怡浮雲等飛煙昏¶
旦從變移不嚥華池漿寧餐古柏脂澄觀息内想心閒¶
<pb:KR4e0039_WYG_005-16a>¶
自難衰一牀坐松隂風巾夕披披埀魚立侍側亦有白¶
髪兒嗟我生甚晚况復值亂離故老不復親猶及翁在¶
兹願言拜堂下聴説承平時¶
　　　剡原九曲¶
　　　其一¶
欲知溪流長百轉來越嶠舟行安能極嵐路入斜照清¶
景不足娛昔人豈辭詔石硯久難磨空林閉遺廟¶
　　　其二¶
<pb:KR4e0039_WYG_005-16b>¶
殿中初未仕髙節振衰謝讀書在兹丘蕭然竹間舍王¶
來有深言留宿山水夜誰云南陽翁獨枉將軍駕¶
　　　其三¶
山折水暫旋山開水仍徃東陂匯初成秋色瀰然廣碧¶
蘿花茸茸月映石壁上何時試沿洄一理煙中舫¶
　　　其四¶
密篠覆碕岸石穴黝而深居人負薪歸駐聴風水音回¶
看蓮花峰靄靄生夕隂不有僧鐘來髙路誰能尋¶
<pb:KR4e0039_WYG_005-17a>¶
　　　其五¶
石洞篝火入石室敷牀居白雲開層巔上有丹霞書神¶
仙不逺人但使粗穢除何必瀛洲外茫茫問飈車¶
　　　其六¶
危梁渡清瀨逶迤入前渚犬鳴樹䝉蘢煙景暗墟聚雨¶
中耕叟歌月下歸人語欲尋仙尉蹤凄凉一茅宇¶
　　　其七¶
清暉汎悠悠東與前溪合菱葉間荷花風來秋颯颯久¶
<pb:KR4e0039_WYG_005-17b>¶
行愁寂寞忽有人煙雜我欲發棹謳漁郎肯相答¶
　　　其八¶
俗駕不可到有地㠗中小迴迴别澗通宛宛連岡繞人¶
家林谷暗不見旭光曉東作起炊藜惟應候啼鳥¶
　　　其九¶
入江水稍決霜降未可涉頗聞徃來人出門即舟楫前¶
飛驚鷺逺下飲埀猱捷何處問興公風吹赤棠葉¶
　　　詠殘燈¶
<pb:KR4e0039_WYG_005-18a>¶
凝寒結重暈逼曙零孤朶膏空逐漏水焰在同爐火戀¶
影未成眠更就餘光坐¶
　　　驅瘧¶
我生東海壖氣濕素善支方暑忽遘痁未旬愧消羸俄¶
頃水火爭寒氷繼炎曦楚纊甫謝挾齊紈遽尋持戰如¶
恐墜陷燒若當遭炊向夕勢漸消臨風與清池既去謂¶
遂息明午復如期俯仰天地寛無地竄眇軀思我到貧¶
病由是生笑&KR2430;豈伊水帝子遺威肆相欺會當濯滯昏¶
<pb:KR4e0039_WYG_005-18b>¶
靈藥雜進施里閭習巫風柏鼠勸禳驅韓子蓋有托誰¶
能辨其詩¶
　　　早過南湖¶
湖黒月未出蒹葭露凄凄榜人識浦漵不畏荒煙迷殘¶
夢詎可續舟搖櫓聲齊開篷望天邊斗柄插水低津遙¶
未見樹邨近纔聞雞自嗟逺遊人中宵走東西不如沙¶
頭鴈宛頸猶安捿¶
　　　春日言懷¶
<pb:KR4e0039_WYG_005-19a>¶
芳樹何靡靡鳴禽亦喈喈時物豈不好人事誠多乖憂¶
來卧閒房語笑孰與偕天道諒不昧薄願終能諧惟當¶
守貞靜有酒陶中懷¶
　　　題晚節堂¶
人生百年夀六十未為晚胡為鑿𤣥扄結亭此山阪周¶
圍松櫟髙可翫不可挽日暮春雨晴黄鳥啼睍睆東家¶
鶴髪翁方置萬金産貽謀非不佳竟為識者莞君能超¶
物理生死若徃返一笑步松隂青山在吾眼¶
<pb:KR4e0039_WYG_005-19b>¶
　　　與客攜樂遊寳積山遂泛石湖¶
雲山擁春郭煙花漲晴川看花入山中諸峰恣攀縁客¶
吹玉管笙合以金柱絃清隂度碧嶂松風助冷然宛若¶
鸞鳯吟杳眇入紫煙行人盡矯首響遏雲中仙下山興¶
未闌相攜更登船虹收嶺外雨鳥沒湖中天嵐翠破夕¶
陽樓閣影倒懸酒傾緑脂膩鱠斫瓊絲鮮獨恨無紅妝¶
清波寫嬋娟㣲風吹帆緩欲使歸途延衆賔起歡呼船¶
遡水漫舷回櫓掠寺過楊栁山門前此地有離宫美人¶
<pb:KR4e0039_WYG_005-20a>¶
艷當年羅裙罷春舞草色餘芊綿况我昔此遊冠葢十¶
里連重來復誰在新知滿中筵人事既若斯今古俱可¶
憐能遊即稱達何須問愚賢我欲叫馮夷捧月出海邊¶
醉後不歸去相照船中眠¶
　　　謝陳卿惠冠¶
佳木産異域質理密且堅斲為野夫冠峩然著我顛故¶
人逺貽贈皎若瓊瑰鮮覽鏡見雅宜鄙姿忽成妍持報¶
乏金玉殷勤在斯篇¶
<pb:KR4e0039_WYG_005-20b>¶
　　　獨步登西丘¶
幽卧意不適出門聊獨行惻惻田野中斜徑多不平逶¶
迤登逺丘迢遞望髙城風交二麥動煙迥孤花明偶逢¶
植杖翁疑是古耦耕欲問恐相誚歸來悵中情¶
　　　袁氏髙節樓¶
海上有髙樓朱甍煥晨光清風自逺至吹動羅衣裳樓¶
中單棲人憂思起彷徨良匹已久歿自誓不再行欲取¶
哀琴彈仰見孤鴻翔孤鴻去何極撫景空歎息感傷嬋¶
<pb:KR4e0039_WYG_005-21a>¶
娟容思作憔悴色憔悴非一時黄泉以為期含情不能¶
道聊詠兩髦詩¶
　　　閒理篋中得諸友詩存歿感懷悵然成詠¶
閒理亂帙中乃得故友篇顔色見遺翰瓊華尚清妍憶¶
昨遊名都結交此羣賢日枉貽贈詞情文藹相宣俛仰¶
未十周飄零若雲煙生者應白首死者俱黄泉屈指俱¶
别離羈愁獨江邊舊懷誰能識灑涕東風前¶
　　　栁絮¶
<pb:KR4e0039_WYG_005-21b>¶
輕盈易飄泊思逐春雲亂已拂武昌門還縈灞陵岸沙¶
頭雀啄墮水面魚吹散官樹曉茫茫哀歌腸欲斷¶
　　　徐博士愛日堂¶
曜靈趣頹運忽去不待人壯者亦恐衰况乃頭白親心¶
長景苦短何由盡歡忻當朝遂慮夕在夜俄驚晨無繩¶
繫飛烏使之少逡巡置酒上髙堂為樂且及辰此日誠¶
可惜此意良難伸安得延年術為親保長春¶
　　　答衍師見贈¶
<pb:KR4e0039_WYG_005-22a>¶
衍師本儒生眉骨甚疎峭軒然出人羣快若擊霜鷂早¶
嘗埀長紳挾冊誦周邵欲陳興壞端徃應乞言詔乾綱¶
㑹中頽四海起攘剽仰頭望天扄氛祲匿羲曜藩邦日¶
尋兵纁玉罷朝頫木顛豈繩維長徃遂淪耀披緇别家¶
人欲挽首屢掉超哉休逺徒髙躅願追紹初來北城刹¶
駐錫問宗要相逢共宵哦篝火樹間照篇成出叩鉢鋒¶
疾驚楚僄我或勸之冠不答但長笑留連忽中離名山¶
赴佳召頗知此行樂夙志酬厯眺吳峰戴襆登楚水投¶
<pb:KR4e0039_WYG_005-22b>¶
文弔江秋雨鳴瀨海曙霞發嶠靈竒務窮蒐不憚躡遐¶
徼東歸始安禪幽谷斬蓬藋坐敷雲中衾薜屋一澗繚¶
前年逐戎旃野出事田獠是時隂飈作山黒捲狂燒不¶
畏猛虎過車宿傍楓廟聞師隔煙嶺無寐聴猿呌晨興¶
雪滿壑衣濕寒未燎空林斷樵蹤兀兀見來轎相邀至¶
巖扉杉木穿䆗窱深房煮山藥乾葉燄風銚頓釋行旅¶
顔瓢緑欣飲釂促還不能淹喧寂嘆殊調邇來竟何成¶
三十匪年少恨無闗弧力結束從嫖姚閒坊借書披危¶
<pb:KR4e0039_WYG_005-23a>¶
坐似持釣行憂釡見奪謁恐冠遭溺逢人戒談時澀縮¶
刀在鞘軍&KR0911;五月急市粟無錢糶壯氣漸欲磨妻孥困¶
纒繞堂筵賔履疎暑夕行熠燿師來贈長句有譽無鄙¶
誚組章眩芬旉金奏聆要眇據梧起豪誦心疢渾可療¶
回顧平生吟真咽蚯蚓竅上天宰𤣥化亂治方叵料性¶
命如窮鱗儻獲脱罾&KR3348;卜居計已決不待龜灼燋過湖¶
就稻蟹靜處容不肖安能效羣女倚市鬭妍妙泳風或¶
鳴橈耕月還荷蓧師當重見尋東臯一舒嘯¶
<pb:KR4e0039_WYG_005-23b>¶
　　　謝周架閣移送菊花¶
杪秋始授衣我歸視南園荒逕久廢鉏舊菊今不蕃節¶
臨乏采翫何以慰憂煩東鄰幸分致離離擢深根幽馥¶
辭别圃佳色羅前軒愧無樹灌勞獲此英翹繁日出寒¶
衣祛孤蝶來飛翻我亦愛其芳繞叢詠㣲言安得與君¶
子飲泛同一樽霜露懼遄殞歳宴空籬藩¶
　　　送蕭隠君自句曲經吳歸維揚¶
適從江東來復作江北去來去逐江雲蕭蕭舊巾履身¶
<pb:KR4e0039_WYG_005-24a>¶
帶煙蘿雨初下大茅峰孤帆拂楚樹遙聴廣陵鐘去家¶
忽來歸憐君似黄鶴日暮渺相思淮南桂花落¶
　¶
　¶
　¶
　¶
　¶
　¶
<pb:KR4e0039_WYG_005-24b>¶
　¶
　¶
　¶
　¶
　¶
　¶
　¶
　大全集巻五¶
